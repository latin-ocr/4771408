do cum hoc dignitatis certamen iniisset, multo superiorem fuisse, et fleri non potuisse, quin ille vin-
ceret. Inde a fine capitis vicesimi sexti (ᾖ. 54.) ad tertiae partis refutationem transitur, praemissa
conquestione de adversa Murenae fortuna, qua nulla ab eo data causa tam vehementes in eum con·
nitentur adversarii (c. 22). Ex ipsa huius partis refutatione hodie nihil eorum, quibus Cicero duos
priores accusatores redarguerat, exstat, sive haec consilio a Cicerone in edenda hac oratione omissa
sunt, quod nonnulli interpretes volunt, sive injuria temporum intercidet-unu exstant igitur ea tannim,
quibus Catonis accusatio refellim, quatenus ad crimen ambitus Murenae objectum pertinebat (cap.
28-38.). Universa refutatio Catonis in his duabus rebus versatur: primum elevatur auctoritas Ca·
tonis, qui nimia quadam animi asperitate e Stoica philosophandi ratione tracta in errorem atque ad
nimiam accusandi licentiam inductus sit, cui reprehensione ea subjungitur, quod Cato in vitae suae
publicae ratione sibi non constet, sed contra sua ipse praecepta peccet, plebem in ambiendo magi-
stratu salutando, prensando, rogand0; deinde declaratur, Catonem Murenae ambitum exprobrasse,
sed non demonstrasse; ejus accusationem nullo firmo argumento niti, sed in invidiosa rerum, que
more flant, interpretatione. Concludit totum hunc locum Cicero additis his: Quod Cato reipubli-
cae amorem atque studium suae accusationi praetendat, se vel magis de periculo a Catilina instanti
sollicitum esse, multo vero etiam maJorem in eo discutiendo operam posuisse, et propter illud ip-
sum reipublicae imminens periculum se defendere causam Murenae atque etiam Catonis esse, pro
virili parte sua elaborare, ut Murena, designatus consul, incolumis servetur; consilia enim nefaria
Catilinae nullo alio modo irrita fieri posse, quam si fortis atque belli peritus consul, qualis futums
sit Murena, iis obviam eat; contra, si hic damnaretur, fore, ut novis comitiis consularibus habendis
respublica novis periculis objiceretur. Admonet igitur Cicero Catonem, ut, quum proximo anno tri-
bunus plebis futurus sit, pro insigni suo in patriam amore se cum Murena consule coniungat ad
rempublicam communi consilio defendendam.

Inde a capite tricesimo nono usque ad finem sequitur peroratio, in qua Cicero iudices orat,
ut Murenam incolumem servent propter reipublicae salutem, qua'e id postulet, et propter ipsius Mu-
renae, innocentissimi hominis, misericordiam. “

Nunc transibo ad eas reprehensioneS, quas Cicero in hac oratione in Stoicos atque Cato·
nem conjecit.

Gap. 11. Reprehendones a Cicerone in hac oratioue in Stoicos atque catonem conjectae.

Cato in accusatione Murenae dixerat, Ciceronem non recte fecisse, quod ipse consul et le-
gis de ambitu lator et tam severe gesto consulatu causam L. Murenae ambitus accusati defenden-
dam suscepisset. Respondet Cicero, se recte fecisse: nam fas potius esse, consulem designatum et
innocentem, in jus vocatum, a consule potissimum defendi; hoc postulare dignitatem et commodum
reipublicae; deinde si in impugnando Catilina, reipublicae hoste, perniciem ei molienti, severus fuis·
set, id nihil impedire, quominus innocentibus civibus humanum se et benevolum praebeat: contra,'
non solum officio se impelli ad hominis amici salutem defendendam, sed etiam ipsam naturam suam
se hos lenitatis atque misericordiae partes docuisse, quas semper libenter egerit.

Deinde etiam in refellendo Servio Sulpicio affirmat, quum defensionibus suis tantam a po-
pulo Romano inierit gratiam, ut ad summos in republica honores propter hanc industriam bonos
cives defendendi evectus tantisque praemiis affectus sit, iam in perpetuum suum esse, sublevandis
hominum periculis operam suam impertire.

