Proponit igitur ei ante oculos aliorum philosophorum, Academicorum vel Peripateticorum,

rectius temperatam sapientiam, veram humanitatis atque rectae rationis magistram, in omnibus Δ

Stoicae doctrinae prorsus contrariam. Addit, si Cato ad horum philosophorum disciplinam se ap-
plicuisset, futurum fuisse, ut paulo ad lenitatem propensior rectum in judicando atque agendo mo-
dum observaret. Deinde commiserantis in modum loquitur, certo se confidere, Catonem et ipsum
aliquando die edoctum ad veriorem rationem transiturum esse; denique jubet eum ad homines cla-
rissimos respicere, qui etsi eadem Stoicorum disciplina usi sint, tamen egregia omnis humanitatis
exempla fuerint, ad Scipionem Africanum Minorem, ad L. Philum, ad C. Gallum et vero etiam ad
proavum ipsiuS, ad Catonem MaJorem, quem ipse dixerit „domesticum exemplum ad imitandum
sibi propositum ,⁶⁴ cujus si comitatem severitati suae adsperserit Cat0, illas, quae nunc in eo sint
virtutes, non quidem majores futuras esse, sed tamen conditas jucundius. Apparet, hac praepo·
steri sapientis Stoici imagine proposita quantum de auctoritate Catonis detractum fuerit.

Totum hunc locum, qui id agit, ne quid reo obsit auctoritas Catonis, his gravibus verbis con-
cludit orator: „qua re tolle mihi e causa nomen Catonis; remove ac praetermitte auctoritatem,
quae in judiciis aut nihil valere aut ad salutem debet valere; congredere mecum criminibus ipsis.“
His verbis parat sibi Cicero transitum ad alteram partem hujus in Catonem directae refutationis,
qua contendit, crimina, quae Cato Murenae objecerit, non vera esse; nihil illorum ab eo demon·
stratum esse; niti ea omnia in falsa rerum, quae liceant fieri, interpretatione; Catonem dicere,
Murenae multos obviam prodiisse de provincia decedenti, consulatum petenti. Subjicit Cicero, id
fieri solere; Catonem dicere, multos eum sectatos esse; spectacula esse ab eo tributim data et ad
prandium vulgo vocatos; idem a Serv. Sulpicio Murenae crimini datum esse. Respondet Cicero,
neutrum eorum argumentis probare id potuisse. Cicero igitur his iterum Catonem falsae arguit
accusationis, qua odiosius sane nihil esse potest. Deinde Catoni objicit, quod hominibus inferio-
ris ordinis occasionem adimere velit, qua se gratos praebere possint nobilioribus: sed hanc a na-
tura hominibus insitam voluntatem nulla lege adimi iis posse.

Denique Cicero Catonem inducit prorsus Stoice atque austere loquentem, quod negasset

’ licere, „hominum benevolentiam cibo aut aliis voluptatibus allicere;“ quam orationem sane horri-

bilem esse; sed usum, vitam, mores, civitatem ipsam eam respuere; licere, populum mensis paulo
laetiori apparatu excipere; privatam luxuriam odisse populum Romanum, diligere publicam magni-
ficentiam; sic etiam alium Stoicum, Q. Tuberonem, ineptissimum se praebuisse, quum in funere
Scipionis Africani Minoris, avunculi sui, celebrando et triclinio populo sternendo prorsus inoppor-
tunam in tali re parsimoniam vel potius rusticitatem prae se tulisset, nulla decori ratione habita;
nam tum pelliculis hoedinis lectulos Punicanos stravisse et vasa Samia exposuisse illum, ceterum
hominem eruditissimum, sed Stoicum, „quasi vero Diogenes Cynicus mortuus esset, et non divini
hominis Africani mors honestaretur (cap. 36. §. 75.).“ Hanc perversam sapientiam uberonis tum
graviter tulisse populum Romanum, itaque sactum esse, ut repulsam ille tulerit et hoe s quidem illis
pellibus praetura dejectus sit. (ξ. 76.) (Ejusdem Tuberonis ut hominis philosophiae studiosissimi men·
tionem Cicero facit libr. 3. de oratore, cap. 23. et eodem loco etiam Scipionis eandem in partem.)

Hanc totam Catonis reprehensionem postremo cumulat Cicero eo, quod dicit, hunc suis
ipsum praeceptis non constare (ξ. 76. 77.); eum ipsum in petendis magistratibus admodum humi·
liter se gerere; secum habere nomenclatorem et salutare et prensare cives inferioris ordinis, ro·
gantem eos, ut se adjuvent; hac in re fallere eum et decipere, si res accurate atque ex ejus ratio·
nis norma judicetur, quam ipse Cato pro lege proponat; recta haec esse, si ad rationem civitatis

