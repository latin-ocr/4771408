cap. 111.1 een-ma Stoicorum, qua ex veterum scriptomn teetimoniie dmmtratw,
vera esee ea, quae in hac oratione iis a Cicerone objiciuntur.

nanc de vitiis Stoicorum disputationem ingrediens moneo, Ciceronem in hac oratione no·
stra eas tantum verae rationis fines excedentes Stoicorum sententias afferre, quae eos in vita com-
muni inhumanos, immites, acerbos aliisque ingratos atque odiosos reddiderint, quia hae potissimum
id efficere poterant, ut eorum, qui aderant in judicio, animi ab iis abalienarentur et Catonis aucto-
ritas infringeretur3 multa alia, quae Stoici extrema sequentes et ultra veri rectique fines progre-
dientes de multis iisque gravissimis rebus, de bonis externis, de dolore, de morte contemnenda,
aliis, statuebant, hoc loco omitti, quia ad hanc causam nihil pertinebant, simul, ne talia e media
doctrina petita taedium in audientibus moverent. Talium plena sunt ea, quae Cicero ipse aliquot
annis post habitam hanc orationem in paradoxis atque in disputationibus Tusculanis e mente
Stoicorum scripsit, quum omissa rerum publicarum cura ad philosophiae studia rediisset. Sed
nunc agimus de iis, quae loco nostro Cicero objicit Stoicis, utrum iure atque veritati convenienter,
an injuria atque falso haec iis exprobrarit.

Revera Stoici ea, quae hic iis tribuuntur, statuerunt, itaque sactum est, ut eorum inhu-
manitas atque arrogantia vulgo male audiret (cf. pag. 10.). Perfecti sapientis exemplum proponen-
tes hunc omnibus modis ornare studebant. In sapientiae notione plenam maximarum rerum scien·
tiam et absolutam virtutem complectentes, qua utraque summa perfectio efficiatur, in una ratione
posita atque in recte sentiendo et recte agendo conspicua, recte ita statuebant, talem sapientiam
summum esse, quod homo assequi posset, itemque recte statuebant, hominem tali sapientia ab
omnibus animi perturbationibus liberum fieri supraque omnes animi infirmitates extolli3 denique
hac sapientia sola vitam beatam effici; sed quum difficillimum sit, hominem ad tantum sapientiae
fastigium ascendere et plerosque deceat confiteri, se, quamvis studiose ad hanc animi excelsitatem
enitantur, tamen conscios sibi esse, se in plena sapientiae possessione non esse, Stoici id sibi arro-
gabant et sibi quidem solis, omnes alios ab hac sapientia excludentes. Solum Stoicum sapientem
statuebant ab omni vitio liberum esse, elatum supra omnes fortunae vicissitudines, omni mollitie
animi vacuum, semper beatum et invictum; hunc solum omnia hona habere in se conjuncta. Ita
omnibus virtutibus sapientem Stoicum cumulantes, ut animi ejus excelsitatem verbis exprimerent,
hac uti solebant formula, solum eum esse beatum, formosum, divitem, regem. Stoici, tali digni-
tatis suae aestimatione inflati et invictam virtutem et perpetuam severitatem retinere cupientes
omni animi commotioni aditum intercludentes a vulgari hominum facilitate remoti neque hilaritati
neque comitati quidquam dantes etiam amicitiam atque benevolentiam angustioribus finibus circum-
scribebant, ne scilicet his animi motibus ducti. a vera ratione aberrarent, et quod maximum erat,
ipsam misericordiam, in perturbationum animi numero eam habentes, damnabant tanquam pernicio·
sam, tanquam animi infirmitatem. lta a vulgari consuetudine abhorrentes facile in plurimorum
hominum, maxime elegantiorum, urbanitati, humanitati aliquid tribuentium, invidiam incurrebant.
Ceterum multi, qui hanc disciplinam profitentes augustam sapientiae speciem prae se ferebant,
quum in ipsa vita eam non servarent, ita ut mores eorum non cum sermonibus, quos jactabant,
congruerent, irridendi sui facultatem praebuerunt, atque illa ipsa usitata iis formula, sapientem
Stoicum solum esse beatum, formosum, divitem, regem, irrisui habita est.

Quae Cicero hoc loco Stoicis in universum objicit vitia, ea in duo possumus genera
distribuere , quorum prius positum est in eorum animi acerbitate, a misericordia atque humanitate

