aliena, altemm in eorum nimia sui existimatione, quae eadem est arrogantia, coniuncta eum con-
temtu aliorum. Priori vitiorum genere, quod animi acerbitate continehir, hae comprehenduntur
Stoicis tributae sententiae: neminem misericordem esse nisi stultum et levem; in sapientem igitur
uon cadere misericordiam3 gratia sapientem nunquam moveri, nunquam cujusquam delicto igno-
scere et maxime quidem eam ob causam, quia omnia peccata paria sint: nulli igitur delicto veniam
dandam esse; sapientem non exorari, non placari; inde sequi, ut rogantes aliquid vel supplices
aversetur, a se repellat. Ex altero vitiorum genere, quod Stoicis hoc loco exprobratur, nimia
sui existimatione, sive arrogantia, conjuncta cum aliorum contemtu, hae emanarunt Stoicorum sen-
tentiae: solos sapientes, etiamsi distortissimi sint, esse formosos, si mendacissimi, diviteS, si servi-
tutem serviant, reges; ceteros, qui sapientes non sint, esse fugitivos, exules, hostes, insanos; sa·
pientem nihil opinari, nullius rei poenitere, nulla in re falli, sententiam, nunquam mutare, nun-
quam irasci: ut uno verbo rem complectamur, sapientem, scilicet Stoicum sapientem, semper ab
omni errore, ab omni imbecillitate longe abesse; nunquam eum falli, nunquam peccare; omnem
veritatem et plenam et absolutam virtutem in ejus esse potestate.

Ita revera sentiebant Stoici, idque ut demonstremus, afferemus plurimos testes, veteres
scriptores. Primum igitur dicamus de eorum inhumanitate. Ex ipsorum Stoicorum mente Ci-
cero ipse plurima disserit, ut jam dixi, paucis annis post habitam hanc orationem, in paradoxis
praecipue atque in disputationibus Tusculanis. In Tusculanis saepius dicit, misericordiam non ca-
dere in sapientem, quippe quae adnumeranda sit animi perturbationibus, quae tranquillitatem
animi et beatam ejus conditionem tollant: ita misericordiam imbecillitatem esse, quam sapiens
procul a se habeat. In libro tertio Tusculanarum disputationum, capite undevicesimo, componit mi·
sericordiam cum ira atque invidentia; ira fieri, ut homo alieno malo gaudeat; contra ex aliquus
rebus adversis dolere esse misericordiam eundem autem, qui aliquus rebus adversis doleat, posse
etiam dolere ejus rebus secundis; quam esse invidiam; quemadmodum misericordia sit aegritudo
ex alterius rebus adversis, sic invidentiam aegritudinem esse ex alterius rebus secundis; in quem
cadat misereri, in eundem etiam cadere invidere; non cadere autem in sapientem invidere; ergo
ne misereri quidem; quodsi aegre serre soleret sapiens, futurum esse ut etiam misereri soleat.
Paria igitur ponit invidere, irasci, misereri; nihil eorum decere sapientem: omnia haec esse imbe—
cilli animi atque aegritudine affecti. Mirus sane imbecillitatis timor! mira aegritudinis species! De
qua re in extrema huJus disquisitionis parte videbimus.

Eadem fere repetit Cicero in libro quarto Tusculanarum disputationum, cap. 7. 8. Refert
etiam hic misericordiam inter perturbationes animi et parem eam ponit cum invidentia, aemula—
tione, lamentatione, sollicitudine, molestia, afflictatione, desperatione. Vocat misericordiam iden·
tidem aegritudinem ex miseria alterius injuria laborantis. Cap. 12 misericordes componit cum in·
vidis, malevolis, lividis, timidis ut proclives ad perturbationes animi. Cap. 26. tacit aliquem contra
dicentem ita: at etiam aemulari utile est, obtrectare, misereri. Ad haec respondet: cur misereare
potius quam feras opem, si id facere possis? an sine misericordia liberales esse non possumus?
Non enim suscipere ipsi aegritudines propter alios debemus. Cicero igitur non wit liberalitatem
animi eo usque extendi, ut in imbecillitatem animi vertat, qualis sit misericordia. Cap. 27. dicit
medicinam esse adhibendam miseranti aeque atque lugenti et invidenti. ln academ. posti-b. c. 10.
dicit, Peripateticos perturbationem animi ex homine non sustulisse sed docuisse, natura hunc et
condolescere et concupiscere et extimescere et efferri laetitia, quamquam illam perturbationem con—

traxissent in angustumque deduxissent: Zenonem vero omnibus his quasi morbis voluisise carere

