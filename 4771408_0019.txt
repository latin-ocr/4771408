sapientem. Etiam in acad. priorib. c. 43. 44. hanc Zenoni tribuit sententiam: sapientis animum
nunquam nec cupiditate moveri nec laetitia efferri; ubi Cicero haec addit: „age‚ haec probabilia
sane sint: num etiam illa? nunquam timere, nunquam dolere? sapiensne non timeat? nec, si pa-
tria deleatur, non doleat? Satis durum; sed Zenoni necessarium.“

Etiam Seneca, ut Stoicus, pugnat contra misericordiam, quum clementiam laudet. In
secundo de clementia libro c. 4. 5. ita disserit: „ad rem pertinet hoc loco, quid sit misericordia.
Plerique enim ut virtutem eam laudant et bonum hominem vocant misericordem. At haec vitium
animi est. Vitare debemus, ne per speciem clementiae in misericordiam incidamus. Misericordia
est vitium pusilli animi, ad speciem alienorum malorum succidentis. ltaque pessimo cuique fami·
liarissima est. Anus et mulierculae sunt, quae lacrimis nocentissimorum moventur. Scio, male
audire apud imperitos sectam Stoicorum tanquam nimis duram. Objicitur enim illi, quod sapien-
tem negat misereri, negat ignoscere. Haec si per se ponantur, invisa sunt: videntur enim nullam
spem relinquere humanis erroribuS, sed omnia delicta ad poenam deducere. Sed nulla secta beni·
gnior leniorque est, nulla amantior hominum et communibus bonis attentior.“ „Misericordia est
aegritudo animi ob alienarum miseriarum speciem; aut, tristitia ex alienis malis contracta. Aegri-
tudo autem in sapientem virum non cadit; serena eius mens est, nec quidquam incidere potest,
quod illam obducat. Eandem semper faciem servabit, placidam, inconcussam; quod facere non
posset, si tristitiam reciperet.“ In sequentibus Seneca porro pergit plurima disserere (16 Stoicorum
erga alios benivolentia; opem eos serre laborantibus, et quae alia sunt hujusmodi, sed addit, haec
eos non iacere misericordia motos. Perstat in eo, misericordiam esse animorum nimis miseriae
faventium; misericordiam vicinam esse ipsi miseriae. Sed haec e Senecae libris de misericordia
allata sufficiant; sane non bene inter se congruunt; sed etiam de his in sequentibus meam sen-
tentiam proponam.

Denique scriptorem Graecum afferam testem, qui idem dicit, fixum et statutum fuisse
Stoicis, sapientem non esse misericordem, Diogenem Laertium. Hic libro septimo, qui de tribus
Stoicis, de Zenone, (16 Cleanthe atque Chrysippo agit (ξ. lll. et 123.) has sententias Stoicis tri-
buit: „dolorem esse contractionem animi cum ratione pugnantem; genera autem ejus esse miseri-
cordiam, invidiam etc. Stoicos misericordes non esse et nemini ignoscere3 non enim remittere eos
poenas, quae alicui 6 lege aliqua conveniant; eos nemini cedere et ipsam misericordiam ab eorum
animis alienam esse.“ Ita igitur Zeno sentiebat3 sed is, qui sibi interdicit, ne ullo misericordiae
-sensu moveatur, sine dubio omnino horridus, asper, durus, intractabilis erit; itaque Stoicorum mo·
'res inhumanitate, asperitate, admodum insuaves erant, id quod etiam ex iis, quae de Zenonis atque
Catonis aliorumque Stoicorum personis traduntur, apparet. Nihil ignoscere, nihil gratiae dare
fixum iis erat. (Diog. Laert. 7, 122. 123).

Hac de re Cicero ipse haec habet: (Quibus de causis) Stoici horridiores evadunt, aspe-
riores, duriores et oratione et moribus, Quam illorum tristitiam (morositatem) atque asperitatem
fugiens Panaetius acerbitatem sententiarum non probavit et fuit mitior. (De finib. b. et m. 4, 28.)
Stoici ipsi dicere solebant, omnes virtutis studiosos acerbos et duros esse, quippe qui neque ab
aliis exspectent gratiam, ut alii sibi largiantur, quae ipsis placeant, neque ipsi aliquid gratiae oon-
cedant aliis. (Diog. Lacrt. 7, 117.)

Ceterum ipsius Zenonis persona eodem Diogene Laii-rtio auctore minime erat amabilis.
iudicio ejus adstipulatur Athenaeus. Uterque de eius moribus consentiunt; dicunt eum in alios
non solum severum, verum etiam acerbum fuisse, durum, molestum, morosum, contracta plerum·

