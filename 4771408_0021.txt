spectare debemus. Quidquid non oportet, scelus esse, quidquid non licet, nefas putare debemus.“
„„Etiamne in minimis rebus?““ „Etiam“ Antea etiarn hac conclusione usus erat Cicero (ξ. l.):
„Quodsi virtutes pares sunt inter se, paria esse etiam vitia necesse est; atqui pares esse virtutes,
κ nec bono viro meliorem, nec temperante temperantiorem, nec forti fortiorem, nec sapiente sapien-
tiorem posse fieri, facillime potest perspici. Postea ita concludit: sequitur igitur, ut etiam vitia
sint paria.“ Sed aliter judicavit in libr. 111. de oratore, c. 14. ita: „quamquam sunt omnes vir-
tutes aequales et pareS‚ sed specie tamen est alia magis alia formosa et illustris.“ — Sed quanto
iure illa de aequabilitate virtutum atque vitiorum statuat Cicero, postea videbimus; hic id tantum
volumus ratum habere, eum identidem Stoicis hanc sententiam tribuisse. Deinde alii loci sunt
apud Ciceronem de aequalitate peccatorum, sed tales, in quibus contra Stoicos disputat. In libro
quarto de finib. c. 27. 28. haec leguntur: „omnia peccata paria ‘dicitis; quonam modo? quia nec .
honesto quidquam honestius, nec turpi turpius. Perge porr03 nam de isto magna dissensio est.
Illa argumenta propria videamus, cur omnia peccata sint paria. Ut, inquit (Zeno), in fidibus plu—
ribus, si nulla earum ita contenta numeris sit, ut concentum servare possit, omnes aeque incon·
tentae sint, sic peccata, quia discrepant, aeque discrepant; paria sunt igitur. Hic ambiguo ludi-
mur. Aeque enim contingit omnibus fidibus, ut incontentae sint; illud non continuo, ut aeque
incontentae. Collatio igitur ista te nihil Juvat. Nec enim omnes avaritias si aeque avaritias esse
dixerimuS, sequetur, etiam ut aequas esse dicamus. Ecce aliud simile dissimile. Ut enim, inquit,
gubernator aeque peccat, si palearum navem evertit, et si auri: item aeque peccat, qui parentem
et qui servum injuria verberat. Hoc non videre, cujus generis onus navis vehat, id ad gubernato-
ris artem nihil pertinere! itaque, aurum paleamve portet, ad bene aut ad male gubernandum nihil
interesse. At quid inter parentem et servulum intersit, intelligi et potest et debet. Ergo in gu·
bernando nihil, in officio plurimum interest, quo in genere peccetur. Et si in ipsa gubernatione
negligentia. est navis eversa; majus est peccatum in auro quam in palea. Omnibus enim artibus
volumus attributum esse eam, quae communis appellatur prudentia3 quam omnes, qui cuique arti-
ficio praesunt, debent habere. (c. 28.) Ita ne hoc modo paria quidem peccata sunt. Urgent ta·
men et nihil remittunt. Quoniam, inquiunt, omne peccatum imbecillitatis et inconstantiae est, haec
autem vitia in omnibus stultis aeque magna sunt; necesse est, paria esse peccata. Quasi vero aut
concedatur, in omnibus stultis aeque magna esse vitia, et eadem imbecillitate et inconstantia L. Tu-
bulum fuisse, qua illum, cujus is condemnatus est rogatione, P. Scaevolam: (L. Tubulus praetor,
quaesitor inter sicarios, pemmia corrumpi se passus est et eam ob causam damnatus; etiam in cete-
ris omnibus homo nefarius erat; P. Scaevola suum de Tib. Graccho judicium in meliorem partem,
optimatibus gratam, mutavit) et quasi nihil inter res quoque ipsas, in quibus peccatur, intersit; ut,
quo hae majores minoresve sint, eo, quae peccentur in his rebus, aut maiora sint aut majora!
Verba tenent mordicus. Quae dum sibi evelli nolunt, horridiores evadunt, asperiores, duriores et
oratione et moribus. ‘⁶ Eodem libro cap. 19. ita Cicero iudicat: ,‚‚,recte facta omnia aequalia:
omnia peccata paria.““ „Quae quum magnifice primo dici viderentur, considerata minus proba-
bantur. Sensus enim cujusque et natura rerum atque ipsa veritas clamat quodammodo, non posse
adduci, ut inter eas res, quas Zeno exaequaret, nihil interesset. ‘⁴ (Cf. Acad. prior. c. 43.)

Sed videamus etiam alios auctores. Notissimus locus est Horatii (Satir. l, 3.)‚ hanc
mirabilem Stoicorum sententiam eaque, quae inde sequuntur, facetissime ridentis: qui locus
inde a v. 66. usque ad finem, (v. 142) pertinet. Nos hic hos tantum versus (v. 115. sq.) ap-
ponemus:

