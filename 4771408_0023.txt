peccatis, si omnia peccata paria esse statuerent. Contra Horatius docet, varios esse gradus damni,
quod is, qui peccat, aliis inserat: eam ob causam etiam poenam eorum variam esse oportere. Ad
idem etiam ea redeunt, quae Cicero de hac re disputat contra Stoicos; majorem esse levitatem eius
gubernatoris, qui per negligentiam navem auro plenam, quam qui palea, evertat. Equidem variam
et diversam peccatorum naturam ita dijudicarim: Sane par est natura ipsa peccatorum, si univer·
sam peccati notionem respicias. Est aliquid omnibus peccatis commune. Omne peccatum, sive ma·
jus est, sive minus, secessio est a recta ratione; sed etiam differunt peccata, nempe gradu et modo,
et ad hanc eorum differentiam vel maxime in vita respiciendum est. Sane in omnibus rebus, in
corporum natura aeque atque in animorum vel virtutibus vel vitiis varius est modus et gradus.
Virtutis, quam quis assecutus est, major vel minor esse potest praestantia, atque simili modo vitii,
quo quis laborat, maior vel minor turpitudo. Sicuti in artibus in alio artifice major in alio minor
artis perfectio esse potest, sic etiam laus virtutis in alio major, in alio minor. Idem discrimen ca-
dit in vitia et male sacta, atque ut fieri solet, ut hominum clarorum egregia facta majorem vel mi-
norem admirationem apud alios moveant, sic etiam hominum male facta plus vel minus atrocitatis
habent. Aestimatio virtutum atque vitiorum, deinde etiam bene aut male sactorum, ex illis virtuti-
bus vel vitiis ortorum, ex ejus consilii ratione et modo pendere debet, quod quis in agendo secutus
est. Volumus agendo efficere aliquid; ex hujus finis, in quem tenditur, ratione actio aestimanda
erit. Volumus exempli causa aut prodesse aut nocere aliis: quo igitur majus illud erit, quo pro-
desse aliis volumus, eo majus meritum nostrum erit; contra, quo majus dmnnum illud erit, quod
aliis inferre volumus, eo major erit culpa nostra. Deinde etiam ex modo virium, quibus ad aliquid
perficiendum opus est, magnitudo vel laudis vel reprehensionis metienda est. Major laus debetur ei,
qui majori virium contentione usus est in re bona perficienda, quam ei, qui leviori opera aliquid
boni perfecit. Sic etiam majus odium concitat atrox facinus, quod vehementiori animi studio et im-
petu perfectum est, quam illud male sactum, quod quis per levitatem animi commisit. Sed maxime,
ut dixi, ex varia eorum consiliorum, quae persequimur agendo, natura et ratione aestimatio facto·
rum pendet, et, quidquid agimus, e consilii ratione factum omne metiendum est. Itaque peccata
alia aliis vel majora vel minora sunt pro varia damni ratione, quod quis perficere voluit. Gradus
gitur discrimen cadit etiam in peccata.

Sed paria inter se esse omnia peccata, Stoici censebant. Quantum incommodi ex tam per-
versa sententia iis natum sit et in ipsorum moribus et in aliorum de iis existimatione, facile appa-
ret. Ubicunque aliquid delictum animadverterent, acerbissime de eo judicabant; etiam si minus illud
esset, aequale id maximo flagitio existimabant. Rectum et aequum in aliorum hominum moribus
. et factis judicandis in hominibus a communi sensu et recta ratione tam longe aberrantibus consistere
nullo modo potuit. In plurimis sane levius peccat pleraque pars hominum; quum igitur pari in
omnia, etiam leviora, peccata exardescimus ira, acerbiores adversus alios erimus, quam par est.
Animus hominis sane natura sua ita comparatus est, ut male sacta indigne seran sed ortam ex alio-
rum vitiis indignationem, quae usque ad iram procedere potest, temperemus necesse est, nisi nimis
acres, nimis acerbi aliorum judices videri eoque aliorum in nos ipsos odium excitare volumus, id
quod Stoicis accidit. Male enim apud ceteros homines audiebant propter nimiam suam in judican-
do acerbitatem (Cf. pag. 10.). Hinc etiam factum est, ut alii eos ipsos vel odio haberent vel certe
irriderent et ipsorum mores acrius observantes, quum aliquid vitiosi in iis appareret, eo acrius eos
vituperarent. Hunc sensum etiam Horatii locus supra allatus habet. Transeamus jam ad alterum
Stoicorum vitium a Cicerone notatum, ad eorum arrogantiam.

