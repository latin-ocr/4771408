rum iniquitatis aut pravitatis nimis acer et acerbus insectator ita, ut apud plurimos offenderet
atque in magnam invidiam incurreret. Fortasse nimia ejus acrimonia nonnunquam etiam nimiis
vini haustibus vehementius incitabatur; nam, quod sileri nequit, vino nonnunquam saltem aequo
plus indulgebat. Hoc nomine multi eum accusabant, neque Cicero eos prorsus refellebat, sed alia
ex parte Catonem excusabat. Cuidam id Catoni exprobranti, quod noctibus potaret, id vero, re-
spondit, praetermittis, diebus eum aleae se committere, id est, periculis in republica defendenda
subeundis (Plut. vit. Cat. c. 6.). Quod Horatius habet, „vel prisci Catonis virtutem saepe caluisse
mero,“ (Od. ΠΙ, 21, ll. 12.) sine dubio ad Catonem Majorem spectat, ad quem locum etiam ro-
rantia pocula Ciceronis conferri possunt (de senect. c. 15.). Neque Plinius (ep. ΠΙ, 12.) atque
etiam ne Seneca quidem (de tranquill. an. 15, ll. 15.) Catonem nostrum de nimio vini usu pur·
gatum volunt, sed ob ceteram animi magnitudinem atque integritatem hoc ejus vitium emolliunt.

Seneca dicit, eum vino solitum esse laxare animum, curis publicis fatigatum. Ceterum
sine dubio non adeo ille vino deditus erat, ut ebriosus vel vinolentus dici potuerit, neque ut vinum
virtutis vires in eo eliserit; plerumque vino inter disserendum cum philosophis utebatur; in quo
nonnunquam fieri potuit, ut laberetur, ut ipse Zeno. (Diog. Laert. 7, 26. Athen. 2, 55. fi).

Plutarchus Catonem multo plus laudat quam vituperat; sed id silentio non praetermittit,
eum, quum in amicos benevolus esset, adversus alios difficilem atque durum, deinde ad iram pro-
num fuisse, et saepius subito vehementer eJus facibus excanduisse, denique eum a plerisque du-
rum atque intractabilem habitum fuisse et abruptae contumaciae. Vellejus, paene omnium laudator
et in efferendis hominum virtutibus plerumque nimius, ita de ejus moribus exponit (2, 35.). „Ille
senatus dies (quo de poena, qua in conjuratos, Catilinae socios, animadvertendum esset, delibera·
tum est), virtutem CatoniS, jam multis in rebus conspicuam atque praenitentem, altissime illumi-
navit. Hic homo Virtuti simillimus, et per omnia Diis quam hominibus proprior, qui nunquam
recte fecit, ut facere videretur, sed quia aliter facere non poterat, cuique id solum visum est, ra·
tionem habere, quod haberet justitiam, omnibus humanis vitiis immunis, semper fortunam in sua
potestate habuit.“

Cato sane ad optima quaeque tendebat, sed talis, qualem hic laudator eum facit, non fuit,
non solum non immunis omnium humanorum vitiorum, sed magnis obnoxius, pertinaciae, iracun-
diae, malevolentiae, ceterum hominum, quibuscum vivebat, et temporiS, quo aetatem degebat, prorsus
ignarus, Alta quaedam virtutis species animo ejus obversabatur, sed recte eam rebus accommodare
nesciebat. Cicero atque Caesar rectissime eum aestImabant, ille laudes reprehensionibus tempe-
rans, sed in scriptis publice editis magis laudans quam vituperans, hic adversarium suum magis
vituperanS, sed tamen sine dubio magni aestimans, quum eum servatum vellet et mortem eius
doleret. Cicero saepe aegre serebat, quod Cato ita in senatu vel in concione populi diceret itaque
se gereret, ac si in Platonis republica viveret (Plut. Phoc. c. 3.); Caesar ita statuebat, eum homi-
nem suisse‚ quem natura aliusmodi finxisset, atque omnes (alios). (Fragm. Caes. in Anticatone.)
Ceterum huius libri Caesaris mentione sacta, cuivis legenti ea cogitatio nascetur, maximam jactu-
ram t'ecisse temporum illorum memoriam eo, quod Caesaris Anticato interiit, in quo libro non
solum vitia Catonis exposita erant, sed in quo sine dubio Caesar etiam de sua agendi ratione
accuratius disseruit, ut se contra priscae reipublicae defensores. purgaret. Cicero in praefatione
ad paradoxa ita de eo judicat: Cato, perfectus Stoicus , ea sensit, quae non sane probantur in
vulgus. Antea dixerat, Catonem solitum esse in senatu locos graves ex philosophia tractare, ab·
horrentes ab usu lorensi et publico. Sed Cicero, etsi ejus mores vehementer a moribus Catonis

