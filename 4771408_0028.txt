discreparent, (nam Cicero humanitati atque morum suavitati gratiaeque et aliorum voluntati plus
dabat, quam par erat, quum Cato his rebus nibil daret; atque etiam amicitia, qua Cicero cum
Catone conjungebatur, non omni vicissitudine et fluctuatione carebat) (Ep. ad Attio. l, 10. 3, 15.
ad div. l, 5. ad Q. fratrem 1, 3. Plut. Cat. cp. 40.); Cicero igitur nihilominus Catonem diligebat,
primum, quod maximum erat, propter consiliorum affinitatem, quia Cato aeque atque Cicero ipse
a maioribus traditam reipublicae formam servare cupiebat, eamque contra Caesarem ejusque factio-
nem defendebat, deinde quia omnino virtutis amans erat, et, si summam rei spectes, integerrimis
moribus, denique, quia philosophiae studio sicuti Cicero ipse flagrabat, etsi alii disciplinae addictus.
Plurimas ei Cicero laudes tribuit in oratione pro Sextio, cap. 28„ multisque aliis locis, maximas
etiam sine dubio in singulari illo de Catone libro, qui interiit, qui laudatio quaedam funebris ejus
erat, cui Caesar Anticatonem suum opposuit.

Ut hunc de Catonis persona locum concludam, Sallustii de eo sententiam afferam, quae
est in celebratissima illa Catonis cum Caesare comparatione (bell. Catil. cap. 53. 54): „Sed me-
moria mea ingenti virtute, diversis moribus fuere viri duo, Μ. Cato et C. Caesar: quos quoniam
res obtulerat, silentio praeterire non fuit consilium; quin utriusque naturam et mores, quantum in-
genio possem, aperirem. Igitur his genus, aetas, eloquentia paene aequalia fuere, magnitudo
animi par, item gloria; sed alia alii. Caesar beneficiis ac munificentia magnus habebatur, inte·
gritate vitae Cato. Ille mansuetudine et misericordia clarus factus, huic severitas dignitatem ad-
diderat. Caesar dando, sublevando, ignoscendo, Cato nihil largiundo gloriam adeptus est. In
altero miseris perfugium erat, in altero malis pernicies3 illius facilitas, hujus constantia laudabatur.
Postremo Caesar in animum induxerat laborare, vigilare, negotiis amicorum intentus, sua negle-
gere; nihil denegare, quod dono dignum esset; sibi magnum imperium, exereitum, novum bellurn
exoptabat, ubi virtus enitescere posset. At Catoni studium modestiae, decoriS, sed maxume seve·
ritatis erat. Non divitiis cum divite, neque factione cum factioso, sed cum strenuo virtute, cum
modesto pudore, cum innocente abstinentia certabat; esse quam videri bonus malebat; ita, quo
minus gloriam petebat, eo magis sequebatur.“ Addo aliquot locos eJus orationis, quam Sallustius
Catoni tribuit, de poena conjuratis irroganda suam sententiam expromenti (cap. 52), quae certe
ad veritatem expressa est. In ea satis multa acerbitatem eam declarant, qua nobilium ille mores
perstringere solebat. Vehementer ibi in eorum luxuriam atque avaritiam, ignaviam atque publicae
salutis negligentiam invehitur. Quum plurimi senatorum Caesaris sententiam secuti mitius animad-
vertendum in conjuratos censuissent, Cato, ita eos alloquitur: 2„ Vos ego adpello, per deos immor—
tales, qui semper domos, villas, signa, tabulas vestras pluris quam rempublicam fecistiS, si ista, cu-
Juscunque modi sint, quae amplexamini, retinere, si voluptatibus vestris otium praebere voltis,
expergiscimini aliquando et capessite rempublicam.“ Postea ita pergit: „Saepenumero multa verba
in hoc ordine feci3 saepe de luxuria atque avaritia nostrorum civium questus sum, multosque
mortales ea causa adversos habeo; qui mibi atque animo meo nullius unquam delicti gratiam fecis-
sem, haud facile alterius lubidini malefacta condonabam.“ Deinde: „hie mihi quisquam mansue-
tudinem et misericordiam nominat. Jam pridem nos vera rerum vocabula amisimus, quia bona
aliena largiri liberalitas, malarum rerum audacia fortitudo vocatur.“ Postea ita pergit: „majoribus
nostris multa fuerunt, quae illos magnos fecere, quae nobis nulla sunt: domi industria, foris ju-
stum imperium, animus in consulendo liber, neque delicto neque lubidini obnoxius. Pro his nos
habemus luxuriam atque avaritiam, publice egestatem, privatim opulentiam; laudamus divitias,

sequimur 'inertiam inter bonos et malos 'discrimen nullum; omnia virtutis praemia ambitio possi-

