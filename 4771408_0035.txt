artium semina. Accedit, quod ea, quae proprie dicitur, rerum scientia atque ipsa sapientia non
universam explet generis humani naturam. Multae etiam aliae sunt literae atque artes, quae ma·
gnam vim habent ad universam vitam humanam conformandam, quarum artium ipsi fontes in ve·
terum operibus inveniuntur. Sic exempli causa patet, poesis antiquae formam penitus cognitam et
perspectam habere necesse esse eum, qui paulo accuratiorem universae artis poeticae cognitionem
comparare sibi volet. Idem Judicandum est de ceteris artibus.

Sed ut jam revertor ad sapientem illum, quem opponere institui Stoico sapienti, duas in
partes de eo disseram, primum de recta ejus aestimatione sui, deinde de recta eJus cum aliis

agendi ratione.

Primum statuo, id quod Stoici negaverunt, poenitere sapientem non solum posse sed etiam
debere. Hoc etiam doctrina Christiana initium facit omnis melioris vitae. Animum ad nostram
ipsorum naturam attendentes duplicem hanc esse, alteram divinam, alteram terrestrem, inveniemus

una ex parte rerum optimarum capacem, altera ex parte ad peccandum proclivem. Inde sapiens
noster intelligit, se nunquam periculi peccandi expertem essc; itaque primum id concedet, fieri
posse, ut peccet, et tum, quum peccaverit, poenitere ct ipsum necesse fore. Nullo modo igitur
damnabit illud ipsum poenitere. Accedit, quod unusquisque, etiam sapientissimus, concedit, abso·
lutam perfectionem naturae humanae negatam essc; idem probe intelligit, semper quasdam alternas
majoris vel minoris perfectionis atque constantiae in vita sua fore vices; se igitur nunquam poeni-

tendi necessitate prorsus exeptum fore, semperque memor erit illius vocis: qui stabit, videat, ne
labatur. Sed quum in minoribus tantum labi poterit sapiens, (alioquin sapiens non esset), nun·
quam in eo erit tam acerbus ille poenitendi sensus, qui animum excruciet, sed mollior in eo erit

sui castigatio, quae adeo laetitiam ex superato malo efflorescentem gignit.

Aliud, in quo sapiens Christianus differt a Stoico, et ipsum quidem ortum e contemplatione
infirmitatis, quae naturae humanae insita est, modestia est animi, qua non nimium sibi tribuit,
neque nimios sibi spiritus sumit, sed sui aestimationem intra debitos fines continet. Stoici diee-
hant, se omni animi commotione vacare; neque iram neque misericordiam in se cadere, neque
ullum dolorem; deinde externis bonis nullam prorsus vim ad beatam vitam tribuere sapientem,
sed prorsus ea contemnere. Modestius de natura humana sentit noster sapiens atque adeo conce-
dit, ctiam in se cadere commotiones animi, irasci se posse, misericordia se moveri, dolorem se
non prorsus recusare, sed aliquam in se vim ei concedere, deinde etiam externis bonis, quamvis
«tertis finibus circumscriptam, tamen satis magnam vim tribuendam esse ad felicitatem humanam.
Non igitur se efferet supra naturales conditionis humanae fines, neque trucem fortunae opponet
contumaciam, qua ipsa contumacia mala potius augeri quam removeri aut mitigari solent et vel
maJ'or fortunae acerbitas provocatur. Primum ne Christus quidem neque verbis neque exemplo suo
docuit, animum omnibus commotionibus praecludendum esse. Ipse fuit summa misericordia; omnium
miserorum eum miseruit eosque benevole invitavit, ut ab ipso auxilium peterent. Commotus etiam
urbis Hierosolymorum fortuna ei illacrimavit; atque ira adeo excitabatur, nempe in θος, qui divinis
consiliis pertinaciter adversabantur nullam aliam ob causam nisi ut externa quaedam commoda de-
fenderent. In hos igitur excanduit sublimi atque sanctissima ira. Denique Christus, dummodo recte
intelligatur, nunquam docuit, externa bona omnino contemnenda esse. Quae huc trahi possunt,
longe aliam interpretationem postulant; contra plurima in ejus dictis inveniuntur, quibus exter·
nis bonis plurimum tribuitur; de quo pastea videbimus· Sed etiam in ipsam rerum naturam in-

