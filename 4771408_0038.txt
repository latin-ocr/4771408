sericordiae sensu? lntimus animi dolor eos, qui tales exstiterimt, ad docendum impulit. Quum
igitur sapientissimo cuique dolendum sit, ut sit misericors, opponemus Stoicorum doctrinae de non
dolendo Christianam de recte dolendo. Nam sane accedat necesse est moderatio doloris. Sapiens
noster non nimium dolebit, non succumbet dolori: vincet eum et jussis ejus obtemperans, miseri-
cordem se praebens alios adiuvando, opem iis ferendo, dolorem in purissimam et dulcissimam,
quae sentiri potest, laetitiam mutabit. coercebit dolorem ex aliorum malis nascentem pro virium
suarum modo. Nam facile intelliget, se non omnibus aliorum malis sublevandis parem esse; cui
rei nullius hominis vires sufficiunt. Satis igitur habebit, tantum justi illius et benefici doloris in se
recipere, quanto ferendo sufficiet. Cetera Deo permittet.

Pergimus ad iram accuratius contemplandam. Sane multa contra iram disputari possunt,
idque egregie fecit Seneca in singulari suo de ira libro, ingeniosissime scripto: sed distinguendum
est inter iram, quae vitium, interque iram, quae virtus est. Virtus ira est, quum oritur ex justa
indignatione, concepta ex hominum adversus bonum ipsum obduratorum, bonum ipsum impugnan-
tium malitia, quae sancta ira cum studio boni augendi, propagandi et simul cum studio mali ex-
stirpandi conjuncta est. Sed haec ipsa sanctissima ira temperata erit; non franget animum, non
extra se rapiet, non ipsa in turpitudinem aliquam incidet; aliena erit ab omni maleficio, ab inhu-
manitate. Non cupida illa puniendi, ulciscendi, poenam, ubi ei locus erit, justitiae administris, le·
gum custodibus permittet. Sapientis ira plerumque intra docendi, admonendi, verbis castigandi
fines se continebit; sed sane, si sapiens in aliquo publico munere constitutus erit, cujus recte ad-
ministrandi ratio necessitatem ei imponit puniendi, huic pro muneris ratione parebit. Neque pror-
sus damnaveris iram e sensu privati honoris laesi ortam, modo intra rationis leges contineatur,
modo nihil aliud agat, quam ut laesae dignitati humanae Jus suum reddatur, neque ipsa in male-
ficium incidat, quod fit injuria injuriae referenda, in singulari, quod vocatur, certamine, similibus.
Utrumque irae genus, et ad res communeS, et ad res privatas pertinentis, justum esse posse de·
claravit locupletissimus nostrae nationis Germanicae scriptor, RichteruS, qui loannis Pauli cogno-
men sibi addidit, in propylaeis aestheticis suis, ubi Achillis iram cum Christi ira conjungere ausus
h1s fere verbis usus est: „quam nobili animi sensu motus, quam egregie irascitur Achilles! quam
nobiliori sensu, quam sublimius irascitur Christus!“

Justa ira, quae virtus est, conjuncta cum summo boni amore, denique in laetitiam vertit
natam ex conscientia recti, qua affectus is erit, qui sentiet, se pro virili sua parte malitiae homi-
num restitisse, causas mali minuisse, boni fines protulisse atque aliorum felicitatem, remotis malis
ex aliorum nequitia ortiS, auxisse.

Maxime denique differet sapiens Christianus a Stoico intimo, vero, sincero, non specioso
neque fucato suo erga alios amore, quem in omni ratione sua cum aliis agendi, probabit.

Hoc in loco tractando eam ob causam brevissimus esse potero, quia omnes doctrinae
Christianae doctores etiam in puerili institutione copiosissime versari solent in hac peculiari illius
doctrinae atque palmaria parte explicanda, quae est de summo aliis praestando hamore. Si in uno·
quoque, etiam in minus docto, homine Christiano haec praecipue requiritur virtuS‚ quanto magis
postulandum erit, ut eadem emineat is, in quo ad religionis praecepta communium literarum cul·
tura accedit, denique is, qui sapientiam, id est, summam recte sentiendi atque agendi artem pro·
fitetur. Quum summa Christianae doctrinae summo, qui in ipso Deo est, amore atque inde ema-

S

