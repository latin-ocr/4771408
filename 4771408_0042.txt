Si denique quaerimus, qua tandem re sapiens Christianus vulgari homine Christiano supe-
rior sit, nulla alia re, respondebimus, nisi quod ad eam animi bonitatem atque pietatem, quam
ille ex religionis praeceptis exercebit, sublimior in eo animi cultura et accuratior causarum, finium
et consecutionum scientia accedit, qua facilius inveniet, quomodo rectum etiam ex rationis prae-
ceptis omnibus in rebus observandum sit, quomodo facilius errorem procul habeat, quomodo cer-
tius ingrediatur in recta via, quomodo plus quam alii minus docti conferat ad communem omnium
atque singulorum salutem stabiliendam, augendam; sed haec consummata in sapiente Christiano
rationis perfectio, quae in omnibus ejus cogitationibus, animi motibus, actionibus regnabit, eum non
a Deo, omnium rerum fonte, non a religione, quus intimam rationem perspectam habet, non ab
aliorum amore avellet, sed firmius eum ad Dei venerationem, ad pietatem. ad sanctam officio prae-
standam obedientiam, denique ad debitum aliis amorem adstringet.

μώρω-

